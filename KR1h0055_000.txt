# -*- mode: mandoku-view -*-
#+TITLE: 孟子師說
#+DATE: 2018-03-30 14:14:56.220036
#+PROPERTY: ID KR1h0055
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1h0055_WYG_000-1a>¶
欽定四庫全書經部八
孟子師説
四書類¶
提要¶
(臣)等謹案孟子師説二巻¶
國朝黄宗羲撰宗羲受業於劉宗周以宗周於¶
論語有學案於大學有統義於中庸有慎獨義獨於孟子無成書乃述其平日所聞著為是書以補所未備其曰師説者倣趙汸述黄
<pb:KR1h0055_WYG_000-1b>¶
澤春秋之學題曰春秋師説例也宗周之學雖標慎獨為宗而大㫖淵源究以姚江為本故宗羲所述仍多闡發良知之㫖然於滕文公為世子章力闢沈作喆語辨無善無惡之非於居下位章力闢王塘南語辨性亦空寂隨物善惡之説則亦不盡主姚江矣其他議論大都按諸實際推究事理不為空疎無用之談畧其偏駁而取其明切於學者不為無
<pb:KR1h0055_WYG_000-2a>¶
益固不必執一格而廢衆論因一眚而廢全書也乾隆四十三年六月恭校上¶
總纂官(臣)紀昀(臣)陸錫熊(臣)孫士毅¶
總校官(臣)陸費墀¶

<pb:KR1h0055_WYG_000-2b>¶
<pb:KR1h0055_WYG_000-3a>¶
孟子師説原序¶
天下之最難知者一人索之而弗獲千萬人索之而無¶
弗獲矣天下之最難致者一時窮之而未盡千百年窮¶
之而無不盡矣四子之義平易近人非難知難盡也學¶
其學者詎止千萬人千百年而明月之珠尚沉於大澤¶
既不能當身理會求其著落又不能屏去傳註獨取遺¶
經精思其故成説在前此亦一述朱彼亦一述朱冝其¶
學者之愈多而愈晦也先師子劉子於大學有統義於
<pb:KR1h0055_WYG_000-3b>¶
¶
中庸有慎獨義於論語有學案皆其微言所寄獨孟子¶
無成書羲讀劉子遺書潛心有年麤識先師宗旨所在¶
竊取其意因成孟子師説一卷以補所未備或不能無¶
所出入以俟知先生之學者糾其謬云劉門弟子姚江¶
黃宗羲識¶

